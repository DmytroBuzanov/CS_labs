Нурсултан (каз. Н?рс?лтан, Nursultan) — столиця Казахстану (до 2019 року відома як Астана). 
У столиці знаходяться резиденції президента і уряду, парламент, Верховний суд та інші державні установи. Населення 1 035 537 осіб (2018)[1]
Місто розташоване на річці Ішим (притока Іртиша). Вузол залізничних і автомобільних шляхів.
Колишні назви: Ак-Мола (1824–1832), Акмолінськ (1832–1961), Цілиноград (1961–1992), Акмола (1992–1998), Астана (1998-2019).

З 10 грудня 1997 року місто є столицею Казахстану, у 1998 році Акмола отримала статус міста республіканського значення (окрема адміністративна одиниця), перейменована на Астану. 
До квітня 1999 року місто було центром Акмолинської області.

До складу міськради раніше також входили селища Желєзнодорожний і Промисловий.

20 березня 2019 року парламент країни схвалив рішення про перейменування міста на Нурсултан,[2] у зв'язку з відставкою багаторічного президента Казахстану Нурсултана Назарбаєва.
Футбольний клуб Астана, який був заснований 2009 року і виступає в Прем'єр-лізі Казахстану, є найбільш титулованою командою столиці Казахстану: команда виграла п'ять чемпіонських титулів, три Кубка Казахстану і чотири Суперкубка Казахстану[5]. Стадіон «Астана Арена» є домашньою ареною цього клубу, національної збірної Казахстану з футболу і ФК «Байтерек» Першого дивізіону.

Кілька професійних хокейних команд базуються в Астані. «Барис», один із засновників «Континентальної хокейної ліги» в 2008 році, грає в Дивізіоні Чернишова Східної конференції КХЛ і базується на «Барис Арені».[6] Номад Астана і ХК Астана грають в чемпіонаті Казахстану з хокею. Щорічно в Астані проходить турнір з хокею на Кубок Президента Республіки Казахстан.[7]

Команда Astana Pro Team, заснована 2007 року, бере участь у Світовому турі UCI.[8] Вона є однією з найуспішніших команд останніх років у велосипедному спорті та виграла кілька Гранд-турів.